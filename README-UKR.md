# Українська (розширена) розкладка для ОС Windows.
Ця розширена розкладка включає в себе російські символи з їх стандартного розташування в російській розкладці, а також виправляє недолік стандартної розширеної української розкладки, через який не пишеться велика "ґ" з натиснутим *CapsLock*.
Розроблено для людей, що перейшли чи переходять на українську мову, але мають зросійщене минуле, напів-консервативних людей, що просто не можуть відійти від ужитку російської чи інтернет-тролів.

## ЯК КОРИСТУВАТИСЯ
При натисканні правого *Alt* і клавіші певних літер писатиметься російська літера.
Якщо при цьому ще натиснути *Shift* --- надрукується велика літера. Перемикання *CapsLock* працює також.

## ДЕТАЛЬНО ЯК КОРИСТУВАТИСЯ
[Кнопка] -- [Результат з натисненим правим *Alt*]
і -- ы
ї -- ъ
є -- э
' -- ё
г - ґ (нагадування)

## ПОЧАТОК РОБОТИ
Протестовано на Windows 11. Інструкції також будуть до неї. На системах старших за Windows 10 тестування не проводилося й робота не гарантується.

## ПЕРЕВІРКА СУМІСНОСТІ
__Перевірте, навіть якщо у вас Windows 11.__ Перейдіть у стандартні (системні) налаштування Windows -> Система -> Про систему. У розділі "Специфікації пристрою" дивіться на "Тип системи".
64-розрядна операційна система, процесор на базі архітектури __ARM__ --- __НЕ ПРАЦЮВАТИМЕ!!!__

[Тип системи] -- [Назва файлу для встановлення]
_64-розрядна операційна система, процесор на базі архітектури x64_ -- __UA-ru_amd64.msi__
_32-розрядна операційна система, процесор на базі архітектури x64_ -- __UA-ru_i386.msi__
_32-розрядна операційна система, процесор на базі архітектури x32_ -- __UA-ru_i386.msi__

## ВСТАНОВЛЕННЯ
1) Запустити потрібний файл (описано трохи вище);
2) Дочекатися появи вікні з повідомленням про вдале встановлення (може знадобитися трохи часу);
3) Натиснути "Close";
4) __ОБОВ'ЯЗКОВО__ перезавантажити комп'ютер.
5) Зайти у стандартні (системні) налаштування Windows -> Час і мова -> Мова і регіон -> трикрапка біля української мови -> Мовні параметри -> трикрапка біля "Українська (розширена)" -> Видалити).

## ПИТАННЯ
* *Як видалити?*
    1) Запустити файл, що використовувався для встановлення (якщо не пам'ятаєте який, читайте вище розділ "Перевірка сумісності");
    2) Обрати "Remove the keyboard layout";
    3) Натиснути кнопку "Finish";
    4) Зайти у стандартні (системні) налаштування Windows -> Час і мова -> Мова і регіон -> трикрапка біля української мови -> Мовні параметри -> трикрапка біля "Укр. (розширена) з рос. літерами та повноцінною ґ" -> Видалити);
    5) Перезавантажити комп'ютер.

* *Навіщо мені ця клавіатура?*
Якщо ваша пріоритетна мова --- українська, ви перемикатиметесь на одну зайву мову менше.
Наприклад, вам не доведеться перемикатися між ТРЬОМА (англійська, українська, російська).

* *В інструкції встановлення написано видалити "Українська (розширена)". Чи це безпечно?*
Так, абсолютно. Ви видаляєте не мову, а тільки клавіатуру (розкладку).

* *Після оновлення Windows у мене знову з'явилася стандартна розкладка. Що робити?*
Так працює ОС Windows і, на жаль, виправити це я, наразі, не можу. Тут є 2 вирішення і обидва --- милиці.
    1) Перезавантажте комп'ютер. Це все ще реальний варіянт.
    2) Зайти у стандартні (системні) налаштування Windows -> Час і мова -> Мова і регіон -> трикрапка біля української мови -> Мовні параметри -> Додати клавіатуру -> "Українська" (імовірно, вам треба буде додати саме її, а не розширену) -> трикрапка біля "Українська" (так, це та, що була щойно встановлена) -> Видалити.

* *У назві є "amd", але в мене процесор Intel. Чи працюватиме це на моєму комп'ютері?*
Так, працюватиме. Погляньмо детальніше в назву. amd64 — це: 64-бітна x86-архітектура, створена AMD, повністю сумісна з Intel 64. Тобто буде працювати і на Ryzen, і на Intel Core, і навіть на Xeon. У Windows це зазвичай зветься як: x64, x86-64, amd64. Це одне й те саме.

### Автор
Владислав Л.

Контакт:
Twitter (X): [Vladyslav](https://x.com/MrBalker_2999) --- пишіть з будь-яких питань чи скарг.

### Історія версій
* 1
    * Реліз

### Ліцензії
Проект ліцензовано MIT-ліцензією. Читайте детальніше в *LICENSE.md*.
